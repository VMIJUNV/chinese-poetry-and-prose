[
  {
    "Id": 640694,
    "Title": "怀古",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "宫中只数赵家妆，败雨残云误汉王。\r\n惟有知情一片月，曾窥飞燕入昭阳。",
    "Translation": "",
    "Comment": "",
    "Intro": "",
    "Annotation": "",
    "PostsCount": 0
  },
  {
    "Id": 643173,
    "Title": "题李俨《黄菊赋》",
    "Dynasty": "辽",
    "Author": "耶律洪基",
    "AuthorId": 35711,
    "Kind": "诗",
    "Content": "昨日得卿《黄菊赋》，碎剪金英填作句。\r\n袖中犹觉有馀香，冷落西风吹不去。",
    "Translation": "",
    "Comment": "",
    "Intro": "",
    "Annotation": "",
    "PostsCount": 0
  },
  {
    "Id": 645971,
    "Title": "伏虎林应制",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "威风万里压南邦，东去能翻鸭绿江。\r\n灵怪大千俱破胆，那教猛虎不投降。",
    "Translation": "",
    "Comment": "",
    "Intro": "",
    "Annotation": "",
    "PostsCount": 0
  },
  {
    "Id": 645972,
    "Title": "咏史",
    "Dynasty": "辽",
    "Author": "萧瑟瑟",
    "AuthorId": 35714,
    "Kind": "诗",
    "Content": "丞相来朝兮剑佩鸣，干官侧目兮寂无声。\r\n养成外患兮磋何及，祸尽忠臣兮罚不明。\r\n亲戚并居兮藩屏位，私门潜畜兮爪牙兵。\r\n可怜往代兮秦天子，犹向宫中兮望太平。",
    "Translation": "",
    "Comment": "",
    "Intro": "",
    "Annotation": "",
    "PostsCount": 0
  },
  {
    "Id": 645973,
    "Title": "讽谏歌",
    "Dynasty": "辽",
    "Author": "萧瑟瑟",
    "AuthorId": 35714,
    "Kind": "诗",
    "Content": "勿嗟塞上兮暗红尘，勿伤多难兮畏夷人；\r\n不如塞奸邪之路今，选取贤臣。\r\n直须卧薪尝胆兮，激壮士之捐身，\r\n可以朝清漠北兮，夕枕燕云。",
    "Translation": "",
    "Comment": "",
    "Intro": "",
    "Annotation": "",
    "PostsCount": 0
  },
  {
    "Id": 646024,
    "Title": "回心院 · 换香枕",
    "Dynasty": "辽",
    "Author": "萧观音",
    "AuthorId": 35713,
    "Kind": "词",
    "Content": "换香枕，一半无云锦。为是秋来展转多，更有双双泪痕渗。换香枕，待君寝。",
    "Translation": "",
    "Comment": "",
    "Intro": "",
    "Annotation": "",
    "PostsCount": 0
  },
  {
    "Id": 820105,
    "Title": "和《以司空大师不肯赋诗以诗挑之》诗二首 其一",
    "Dynasty": "辽",
    "Author": "沙门郎思孝",
    "AuthorId": 35709,
    "Kind": "诗",
    "Content": "为愧荒疏不敢吟，不吟恐忤帝王心。\n本吟出世不吟意，以此来批见过深。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820107,
    "Title": "和《以司空大师不肯赋诗以诗挑之》诗二首 其二",
    "Dynasty": "辽",
    "Author": "沙门郎思孝",
    "AuthorId": 35709,
    "Kind": "诗",
    "Content": "天子天才已善吟，那堪二相更同心。\n直饶万国犹难敌，一智宁当三智深。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820109,
    "Title": "天安节题松鹤图",
    "Dynasty": "辽",
    "Author": "沙门郎思孝",
    "AuthorId": 35709,
    "Kind": "诗",
    "Content": "千载鹤栖万岁松，霜翎一点碧枝中。\n四时有变此无变，愿与吾皇圣寿同。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820111,
    "Title": "以司空大师不肯赋诗以诗挑之",
    "Dynasty": "辽",
    "Author": "耶律宗真",
    "AuthorId": 35710,
    "Kind": "诗",
    "Content": "为避绮吟不肯吟，既吟何必昧真心。\n吾师如此过形外，弟子争能识浅深。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820113,
    "Title": "传国玺",
    "Dynasty": "辽",
    "Author": "耶律隆绪",
    "AuthorId": 35712,
    "Kind": "诗",
    "Content": "一时制美宝，干载助兴王。\n中原既失守，此宝归北方。\n子孙皆宜守，世业当永昌。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820115,
    "Title": "来熏亭",
    "Dynasty": "辽",
    "Author": "张觉",
    "AuthorId": 38152,
    "Kind": "诗",
    "Content": "向明轩槛满烟云，延得薰风似故人。\n愠解为宣虞帝化，南来不是庾公尘。\n林深兰芷香先到，地胜溪山影亦新。\n不必常挥谢安扇，自扬仁德在斯民。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820117,
    "Title": "灵壁寺",
    "Dynasty": "辽",
    "Author": "张通古",
    "AuthorId": 38153,
    "Kind": "诗",
    "Content": "万壑千岩里，林开一径深。\n数年劳想望，此日快登临。\n胜境情难尽，危涂力不任。\n楼台相映抱，松柏自萧森。\n花散诸天雨，灯传古佛心。\n鹤泉寒漱玉，园地旧铺金。\n石磴崎岖上，桃溪窈窕寻。\n渊明能止酒，叔夜况携琴。\n所恨无长暇，徒勤惜寸阴。\n清宵谁我伴，乘兴但孤斟。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820119,
    "Title": "登黄鹤楼",
    "Dynasty": "辽",
    "Author": "刘珂",
    "AuthorId": 38154,
    "Kind": "诗",
    "Content": "黄鹤仙人何所之①，古今题遍几多诗。\n风涛如许相冲激②，栋宇屹然无改移。\n但愿清风延世赏③，何妨流俗重民疑④。\n江湄萍蓼年年换，不见楼前铁笛吹⑤。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820121,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "扫深殿，闭久金铺暗。\n游丝络网尘作堆，积岁青苔厚阶面。\n扫深殿，待君宴。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820123,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "剔银灯，须知一样明。\n偏是君来生彩晕，对妾故作青荧荧。\n剔银灯，待君行。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820125,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "拂象床，凭梦借高唐。\n敲坏半边知妾卧，恰当天处少辉光。\n拂象床，待君王。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820126,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "铺翠被，羞杀鸳鸯对。\n犹忆当时叫合欢，而今独覆相思块。\n铺翠被，待君睡。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820128,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "装绣帐，金钩未敢上。\n解却四角夜光珠，不教照见愁模样。\n装绣帐，待君贶。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820130,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "张鸣筝，恰恰语娇莺。\n一从弹作房中曲，常和窗前风雨声。\n张鸣筝，待君听。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820132,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "展瑶席，花笑三韩碧。\n笑妾新铺玉一床，从来妇欢不终夕。\n展瑶席，待君息。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820134,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "叠锦茵，重重空自陈。\n只愿身当白玉体，不愿伊当薄命人。\n叠锦茵，待君临。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820136,
    "Title": "回心院",
    "Dynasty": "辽",
    "Author": "萧观音",
    "AuthorId": 35713,
    "Kind": "诗",
    "Content": "爇熏炉，能将孤闷苏。\n若道妾身多秽贱，自沾御香香彻肤。\n爇熏炉，待君娱。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  },
  {
    "Id": 820138,
    "Title": "国人谚",
    "Dynasty": "辽",
    "Author": "无名氏",
    "AuthorId": 38155,
    "Kind": "诗",
    "Content": "五个翁翁四百岁，南面北面顿瞌睡。\n自己精神管不得，有甚心情管女真。",
    "Translation": null,
    "Comment": null,
    "Intro": null,
    "Annotation": null,
    "PostsCount": 0
  }
]